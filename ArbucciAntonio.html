<h1>Ricetta cocktail bloody mary</h1>
<p>Il Bloody Mary è un cocktail a base di vodka, succo di pomodoro e spezie piccanti o aromi come la salsa Worcestershire, il tabasco, il consommé (o, in alternativa, il dado da cucina), il cren, il sedano, il sale, il pepe nero, il pepe di Caienna e il succo di limone.</p>
<br />
<p>Riguardo alla storia del Bloody Mary torniamo indietro agli '30 del '900, anni del proibizionismo, quando il barman francese, Ferdinand Petiot, che lavorava negli Stati Uniti, creò un cocktail inspirandosi alla storia di Maria Tudor, la cattolica, Regina d'Inghilterra, soprannominata “La sanguinaria” per le violente persecuzioni perpetrate nei confronti dei protestanti. </p>
<br />
<hr />
<br />
<h1>Ingredienti</h1>
    <ul>
        <li>45 ml di vodka</li>
        <li>90 ml di succo di pomodoro</li>
        <li>1,5 cl di succo di limone fresco</li>
        <li>pepe nero</li>
        <li>sedano</li>
        <li>2/3 gocce di salsa Worcestershire</li>
        <li>tabasco</li>
        <li>ghiaccio</li>
        <li>sale</li>
    </ul>
<br />
<hr />
<br />

<h1>Strumenti</h1>
    <ul>
        <li>shaker</li>
        <li>jigger</li>
        <li>bar spoon</li>
        <li>strainer</li>
    </ul>

<br />
<hr />
<br />

<h1>passaggi</h1>
    <ol>
        <li>Per preparare il Bloody Mary versate il succo di pomodoro nello shaker. Spremete il limone.</li>
        <li>Procedete aggiungendo qualche goccia di tabasco e salsa Worchestershire. </li>
        <li>Poi, aggiungete sale e pepe. Mescolate gli ingredienti nello shaker con l'aiuto di un bar spoon. </li>
        <li>Versate a questo punto la vodka con un jigger, il dosatore che vi permette di controllare con precisione le dosi degli ingredienti per un risultato equilibrato. Aggiungete qualche cubetto di ghiaccio direttamente nello shaker.</li>
        <li>Miscelate con la tecnica del Trowing, ossia versando da uno shaker all'altro per più volte. Aprite lo shaker e nella parte dal quale il cocktail viene versato bloccate il ghiaccio con uno strainer, accessorio da bar, usato per rimuovere il ghiaccio dai cocktail dopo essere stati miscelati o agitati. Filtrate quindi il cocktail in un tumbler alto.</li>
        <li>Completate il vostro Bloody Mary decorandolo con un gambo di sedano.</li>
    </ol>